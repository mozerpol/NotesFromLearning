Notes from the book "Finansowa forteca" by Marcin Iwuć.
_____________

# Spis treści <a name="tof"></a>

1. [Wprowadzenie do finansów](#1)
    1. Definicja finansów
    2. Rola finansów w gospodarce
2. [Makroekonomia](#2)
    1. Siła nabywcza
    2. Inflacja, CPI, deprecjacja i aprecjacja
    3. PKB i PSN
    4. Bank centralny i jego rola
    5. Stopa procentowa
3. [Cykl gospodarczy](#3)
    1. Cykliczność gospodarki i rynków
    2. Cykl kredytowy
    3. Prognozy w inwestowaniu
4. [System podatkowy](#4)
    1. Podatek dochodowy od osób prawnych (CIT)
    2. Podatek Belki
    3. Inne podatki związane z inwestowaniem
    4. Wpływ podatków na inwestycje
5. [Akcje i spółki](#5)
    5.1. Spółka akcyjna
    5.2. Spółka z ograniczoną odpowiedzialnością (sp. z o.o.)
    5.3. Akcje
    5.4. Dywidenda
6. [Instrumenty finansowe](#6)
    1. Papiery wartościowe
        1. Obligacje i ich rodzaje
    2. Instrumenty pochodne
    3. Lokaty i konta oszczędnościowe
    4. Złoto i srebro
7. [Giełda i inwestowanie](#7)
    1. Giełda i jej funkcje
    2. Indeksy giełdowe
    3. Kapitalizacja rynkowa
    4. WIBOR i EURIBOR
8. [Psychologia inwestowania](#8)
    1. Inwestowanie i psychologia
    2. Skłonności i błędy w inwestowaniu
    3. Ryzyko
9. [Statystyka w finansach](#9)
    1. Rola statystyki w analizie finansowej
    2. Narzędzia statystyczne w inwestowaniu
10. [Poduszka finansowa](#10)
    1. Znaczenie poduszki finansowej
    2. Jak budować poduszkę finansową
    3. Krótkoterminowy portfel finansowy
    4. Długoterminowy portfel finansowy


# 1. Wprowadzenie do finansów <a name="1"></a>
## 1.1. Definicja finansów
## 1.2. Rola finansów w gospodarce

# 2. Makroekonomia <a name="2"></a>
## 2.1. Siła nabywcza
Spadek **siły nabywczej pieniądza** oznacza, że za tę samą ilość pieniędzy można
kupić mniej dóbr i usług niż wcześniej. Jest to często związane z inflacją.
Przyczyny spadku siły nabywczej mogą być różnorodne, w tym:
- inflacja,
- polityka monetarna banku centralnego,
- zmiany w gospodarce.

Spadek sily nabywczej dolara amerykanskiego. <br/> Na przestrzeni 100 lat dolar
utracił 96% swojej siły nabywczej. 100 usd z 1913 roku, dziś posiada wartość
nabywczą odpowiadającą dzisjeszym 3,84 USD. Jeśli przechowujemy oszczędności w
gotówce, pozwalamy na to, aby inflacja pochłaniała nasze oszczędności.

![Image](https://github.com/user-attachments/assets/94ea9405-fb0f-4189-a2e8-5c61c7308e4e)

Polska waluta w ciągu ostatnich 23 lat straciła 52 % swojej realnej siły
nabywczej, to znaczy, że za zakupy, za które zapłaciłem w 1999 roku 100 złotych,
w roku 2022 zapłaciłem 210, co odpowiada skumulowanej inflacji w ciągu ostatnich
23 lat na poziomie 110%!

## 2.2. Inflacja, CPI, deprecjacja i aprecjacja
**Inflacja** - proces, w którym ogólny poziom cen dóbr i usług w gospodarce
rośnie w czasie. Oznacza to, że siła nabywcza pieniądza maleje. Inflacja jest
zazwyczaj mierzona za pomocą wskaźnika cen towarów i usług konsumpcyjnych (CPI)
lub innych wskaźników inflacji. Inflacja może być spowodowana różnymi
czynnikami, w tym:
1. Popytowa inflacja - występuje, gdy popyt na dobra i usługi przewyższa ich
podaż.
2. Kosztowa inflacja - powstaje, gdy koszty produkcji rosną, co prowadzi do
wyższych cen dla konsumentów.
3. Inflacja strukturalna - jest związana z długoterminowymi zmianami w
gospodarce, takimi jak zmiany w technologii, demografii czy polityce rynkowej,
które wpływają na podaż i popyt.

Wykres inflacji w Polsce od 1992 do 2025 roku:

![Image](https://github.com/user-attachments/assets/59fa6c6f-37c3-4396-8204-d4a945eac26d)

**CPI** (consumer price index) - wskaźnik cen konsumpcyjnych. Średnia ważona cen
towarów i usług nabywanych przez przeciętne gospodarstwo domowe.

**Deprecjacja** - proces, w którym wartość danej waluty spada w stosunku do
innych walut. Oznacza to, że za tę samą ilość jednostek danej waluty można nabyć
mniej jednostek innej waluty.

**Aprecjacja** - proces, w którym wartość danej waluty rośnie w stosunku do
innych walut. Oznacza to, że za tę samą ilość jednostek danej waluty można nabyć
więcej jednostek innej waluty.

## 2.3. PKB i PSN
**PKB** - Produkt Krajowy Brutto (ang. GDP - gross domestic product), to miara,
która pokazuje, ile pieniędzy wytwarza cały kraj w ciągu roku. Można to porównać
do tego, jakby zliczać wszystkie pieniądze, które ludzie i firmy w danym kraju
zarabiają ze sprzedaży różnych rzeczy i usług. Im wyższe PKB, tym więcej
pieniędzy w kraju, co często oznacza, że ludzie mają lepsze życie i więcej
możliwości. PKB pomaga zrozumieć, jak dobrze radzi sobie gospodarka danego
kraju. <br/>
Wzrost gospodarczy to po prostu procentowy przyrost PKB w stosunku do roku
poprzedniego. <br/>
Istnieją trzy metody obliczania wartości PKB:
1. Metoda wydatkowa (ang. expenditure approach) - polega na zliczaniu wszystkich
wydatków koncowych w gospodarce. Można to porównać do zliczania wszystkich
pieniędzy, które ludzie i firmy wydają na różne rzeczy. Zatem PKB od strony
popytowej oblicza się według następującego wzoru: <br/>
PKB = konsumpcja (wydatki gospodarstw domowych) + inwestycje + wydatki rządowe +
eksport netto (eksport - import). <br/>
**Wydatki koncowe** to wszystkie wydatki, które są dokonywane na dobra i usługi,
które są ostatecznie konsumowane przez ludzi, firmy lub rząd. Na przyklad:
- wydatki konsumpcyjne - to pieniądze, które gospodarstwa domowe wydają na
codzienne zakupy, takie jak jedzenie, ubrania, usługi (np. fryzjer).
- wydatki inwestycyjne - to pieniądze, które firmy wydają na zakup nowych
maszyn, budynków, itp, które pomogą im w produkcji. Na przyklad gotowe produkty
do sprzedania jak meble czy surowce do ich produkcji jak drewno. Innym
przykladem może być nowa linia montażowa.
- wydatki rządowe - to pieniądze, które rząd wydaje na różne usługi publiczne,
takie jak edukacja, zdrowie, infrastruktura, socjal (np. budowa dróg, mostów,
500+). Oczywiście najpierw nam musi zabrać w formie podatków. <br/>
Wydatki końcowe są ważne, ponieważ pokazują, jak pieniądze krążą w gospodarce i
jak są wykorzystywane do zakupu dóbr i usług. Im wyższe wydatki końcowe,
tym wyższe PKB.
2. Metoda dochodowa (ang. income approach) - w tej metodzie zliczamy różne
źródła dochodów, które generują ludzie i firmy. Jej główne składniki to:
wynagrodzenia, zyski firm i podatki. Wzór: <br/>
PKB = dochody z pracy + dochody z kapitału + dochody państwa + amortyzacja.
3. Metoda produkcyjna (ang. production approach) - oblicza się odejmując wartość
wytworzonych usług i dóbr finalnych od produkcji całkowitej wartość dóbr i usług
zużytych do tej produkcji. PKB od strony produkcyjnej oblicza się według
następującego wzoru: <br/>
PKB = produkcja globalna kraju – zużycie pośrednie = suma wartości dodanej ze
wszystkich gałęzi gospodarki krajowej.

**PSN** - Parytet siły nabywczej (ang. PPP - purchasing power parity), to
sposób porównywania wartości pieniędzy w różnych krajach, aby zobaczyć, ile
można za nie kupić. Wyobraź sobie, że masz 10 złotych w Polsce i 10 dolarów w
Stanach Zjednoczonych. Parytet siły nabywczej pomaga zrozumieć, czy te pieniądze
mają podobną wartość, jeśli chodzi o to, co można za nie kupić. Na przykład,
jeśli w Polsce za 10 złotych możesz kupić jedzenie na obiad, a w USA za 10
dolarów możesz kupić tylko napój, to znaczy, że siła nabywcza w Polsce jest
wyższa. PSN jest używane, aby lepiej porównywać standard życia w różnych
krajach, uwzględniając różnice w cenach towarów i usług.

## 2.4. Bank centralny i jego rola
**Bank centralny** to instytucja finansowa, która pełni kluczową rolę w
gospodarce danego kraju. Jego główne zadania obejmują:
1. Polityka monetarna - kontrola podaży pieniądza i stopy procentowej w
gospodarce, aby osiągnąć cele takie jak stabilność cen, niska inflacja oraz
wspieranie wzrostu gospodarczego.
2. Stabilność finansowa - monitoruje system finansowy, aby zapobiegać kryzysom
finansowym i zapewniać stabilność banków komercyjnych. Może działać jako "lender
of last resort" (pol. *pożyczkodawca ostatniej szansy*), udzielając pożyczek
bankom w trudnej sytuacji.
3. Emisja pieniądza - ma wyłączne prawo do emisji banknotów i monet w danym
kraju. To oznacza, że tylko on może wprowadzać nowe pieniądze do obiegu.
4. Zarządzanie rezerwami walutowymi - zarządzanie rezerwami walutowymi kraju, co
może wpływać na kurs waluty oraz stabilność finansową.
5. Regulacja i nadzór - ma również uprawnienia do regulowania i nadzorowania
instytucji finansowych, aby zapewnić ich stabilność i bezpieczeństwo.

Przykłady banków centralnych to:
- Narodowy Bank Polski (NBP) w Polsce,
- Federal Reserve (Fed) w Stanach Zjednoczonych,
- Europejski Bank Centralny (EBC) w strefie euro,
- Bank Anglii w Wielkiej Brytanii.

## 2.5. Stopa procentowa
**Stopa procentowa** to wskaźnik, który określa koszt pożyczania pieniędzy lub
zysk z oszczędności (np. obligacji) wyrażony jako procent kwoty pożyczonej w
danym okresie, zazwyczaj w skali rocznej. Jak działa stopa procentowa?
- Pożyczki: Kiedy bierzesz kredyt w banku na rok, to bank nalicza odsetki na
podstawie ustalonej stopy procentowej. Na przykład, jeśli bierzesz kredyt na
1000 zł z roczną stopą procentową wynoszącą 5%, to po roku będziesz musiał
zwrócić 1050 zł (1000 zł + 50 zł odsetek).
- Oszczędności: Jeśli odkładasz pieniądze na lokacie, to bank wypłaca odsetki.
Na przykład, jeśli wpłacisz 500 zł na lokatę z roczną stopą procentową wynoszącą
3%, po roku otrzymasz 15 zł odsetek (500 zł * 0,03).

Rodzaje stóp procentowych:
1. Stopa nominalna - to ogólna stopa procentowa, która nie uwzględnia inflacji.
Jest to stawka, którą banki oferują na depozyty lub pobierają na pożyczki.
2. Stopa realna - to stopa procentowa skorygowana o inflację. Oznacza to, że od
stopy nominalnej odejmuje się wskaźnik inflacji, co pozwala lepiej ocenić
rzeczywistą wartość zysków lub kosztów związanych z pożyczkami i
oszczędnościami.

Stopy procentowe w polsce:

![Image](https://github.com/user-attachments/assets/720a11a4-c240-4d24-bf94-77c0ed9c8e90)

# 3. Cykl gospodarczy <a name="3"></a>
## 3.1. Cykliczność gospodarki i rynków
Cykliczność gospodarki jest nazywana inaczej cyklem koniunkturalnym. Cykliczność 
gospodarki i rynków są ze sobą  powiązane, ale opisują różne rzeczy. Generalnie
cykliczność gospodarki odnosi się do regularnych wahań w gospodarce.
Gospodarki nie funkcjonują w sposób jednostajny. W jednym okresie notowane jest
ożywienie, na przykład z powodu poprawy sytuacji finansów publicznych, w
kolejnym zaś następuje kryzys. <br/>
Cykliczność rynków odnosi się do regularnych wahań w aktywności na rynkach
finansowych, towarowych i nieruchomości. Obejmuje zmiany w cenach aktywów,
popycie i podaży na rynkach oraz zachowania inwestorów. <br/>
Cykliczność gospodarki zakłada, że po fazie kryzysu przychodzi faza depresji,
następnie faza ożywienia oraz rozkwitu:

![Image](https://github.com/user-attachments/assets/470b9748-f777-4e27-b4cb-f9004b161229)

Opis poszczególnych faz:
- Faza depresji - to najniższy punkt cyklu gospodarczego, charakteryzujący się
długotrwałym spadkiem aktywności gospodarczej, wysokim bezrobociem i niskim
poziomem produkcji.
- Faza ożywienia - początek rozwoju związany ze spadkiem bezrobocia i wzrostem
m.in. popytu, produkcji i płac.
- Faza rozkwitu - wymienione mierniki uzyskują swoje "maksima" i utrzymują się
na korzystnym poziomie, z ewentualnymi, drobnymi zmianami.
- Faza kryzysu - to moment, w którym gospodarka zaczyna się załamywać, co może
prowadzić do recesji. Maleje produkcja, co prowadzi do zahamowania inflacji i
spadku cen akcji na giełdach.

Terminy związane z cyklem gospodarczym:
- Przegrzanie - to sytuacja, w której gospodarka rośnie zbyt szybko, co prowadzi
do inflacji, wzrostu cen i nadmiernego popytu. Może to wystąpić w fazie
rozkwitu.
- Spowolnienie - to okres, w którym tempo wzrostu gospodarczego zaczyna
zwalniać, ale gospodarka nadal rośnie. Może to być sygnał, że zbliżamy się do
szczytu cyklu.
- Recesja - to okres, w którym następuje spadek aktywności gospodarczej przez co
najmniej dwa kolejne kwartały. Recesja może wystąpić po fazie rozkwitu i jest
często związana z kryzysem.

Specyfika faz cyklu koniunkturalnego:

![Image](https://github.com/user-attachments/assets/0c661029-27ac-4b39-9e00-b0c9a96b4a28)

Fazy cyklu koniunkturalnego mają różne długości i mogą trwać od kilku kwartałów
po kilkanaście lat. Choć poszczególne fazy następują po sobie, to przejścia
między nimi są płynne i brakuje jednoznacznych symptomów, że jedna faza się
skończyła, a druga zaczęła. Co więcej sąsiadujące gospodarki w tym samym czasie
mogą być w różnych fazach cyklu gospodarczego, czym wzajemnie na siebie
wpływają. <br/>
Wszelkie zmiany cyklu mierzone są przy użyciu najważniejszych mierników
gospodarczych, spośród których należy wymienić przede wszystkim:
- inflację,
- bezrobocie,
- poziom zamożności społeczeństwa,
- dynamikę PKB,
- indeksy giełdowe,
- nakłady inwestycyjne.

Cykle koniunkturalne mogą być rozpatrywane w różnych długościach czasu:
1. Wahania sezonowe - najbardziej trwałe i regularne wahania aktywności
gospodarczej. Związane są ze zmianami pór roku, szczególnie widoczne w
rolnictwie, przemyśle, budownictwie i turystyce.
2. Cykle krótkookresowe - trwają od kilku miesięcy do około 2 lat. Mogą być
związane z sezonowymi zmianami w gospodarce, takimi jak zmiany popytu w różnych
porach roku.
3. Cykle średniookresowe - trwają od 2 do 10 lat. Są często związane z większymi
zmianami w gospodarce, takimi jak zmiany w polityce monetarnej, inwestycje w
infrastrukturę czy innowacje technologiczne.
4. Cykle długookresowe - mogą trwać od 10 do 50 lat lub dłużej. Są związane z
fundamentalnymi zmianami w gospodarce, takimi jak zmiany demograficzne, rozwój
technologii czy zmiany strukturalne w gospodarce.

Znaczenie fazy cyklu koniunkturalnego dla inwestorów wynika z faktu, że w każdej
z faz inaczej zachowują się poszczególne klasy aktywów. Inwestor powinien
dostosować swoje decyzje do stanu koniunktury i przesuwać swoje aktywa zgodnie z
poniższym cyklem rotacji aktywów (to tylko sugestia, albo raczej ciekawostka):

![Image](https://github.com/user-attachments/assets/bb2975c3-56b5-4e6b-852d-635bfb77f713)

Ogólne ramy takiej alokacji aktywów polegają na tym, że podczas ożywienia
gospodarczego najlepiej zachowują się akcje. W czasie przegrzania do rosnących
akcji dołączają surowce, na które jest duży popyt. Następnie po szycie
koniunktury podczas gospodarczego spowolnienia zazwyczaj dalej rośnie inflacja,
ale już akcje i surowce poddają się spadkom. Dlatego w spowolnieniu
najpewniejszym aktywem jest gotówka, która co prawda nie zarabia, ale też nie
traci, a najważniejsze podczas tego momentu jest utrzymanie swojego stanu
posiadania. Gdy w ostatniej fazie gospodarka wchodzi w recesję, to optymalnym
wyborem są obligacje skarbowe, ponieważ stopy procentowe spadają, a chętnych na
bezpieczne inwestycje obligacyjne szybko przybywa.

![Image](https://github.com/user-attachments/assets/3e9ebcc9-4d99-412e-a314-6dc7bcbe1416)

## 3.2. Cykl kredytowy
Cykl kredytowy pokazuje zmienność dostępności do kredytów w czasie trwania cykli
koniunkturalnych. W pierwszej fazie cyklu kredytowego (fazie wzrostowej) kredyty
są łatwo dostępne. Cykl ten charakteryzuje się niskim poziomem stóp procentowych
oraz zmniejszeniem wymagań kredytowych, przez co rośnie wielkość dostępnego
kredytu. Druga faza wiąże się ze spadkiem dostępności kredytów. W tym czasie
stopy procentowe rosną, a to powoduje również wzrost oprocentowania pożyczanych
środków pieniężnych. Podczas tej fazy przepisy kredytowe zostają zaostrzone, z
czym wiąże się, że mniejsza liczba osób spełni wymagania kredytowe. Dostępność
kredytu zależy od ryzyka ponoszonego przez kredytodawcę, a im jest ono niższe,
tym bardziej są oni skłonni do udzielania pożyczek. <br/>
Czynniki wpływające na cykl kredytowy:
- polityka monetarna - niskie stopy procentowe,
- sytuacja gospodarcza - wzrost gospodarczy sprzyja większemu popytowi na
kredyty,
- regulacje finansowe - zmiany w regulacjach dotyczących sektora bankowego mogą
wpływać na zdolność banków do udzielania kredytów oraz na kryteria ich
przyznawania.

## 3.3. Prognozy w inwestowaniu
Wszystkie klasy aktywów podlegają wachaniom ich opłacalności. Czasem warto je
kupić, a czasem nie. Nikt nie jest w stanie tego przewidzieć z 100%
dokładnością co będzie w przyszłości, dlatego autor zaleca dywersyfikację
portfela finansowego. Czyli kupno wielu różnych aktywów. Dzięki temu kiedy jedno
z aktywów traci to inne zyskuje. Roczne stopy zwrotu z wybranych klas aktywów od
2006 do 2015 roku:

![Image](https://github.com/user-attachments/assets/8e7e4373-7745-473a-bafc-9242544945ee)

Jak widać powyżej czasem opłaca się inwestowanie w złoto, a czasem akcje.
Dlatego kupując wszystkiego po trochę wiemy, że zawsze coś zyskuje, kiedy inne
aktywo traci. Sztuką jest określenie ile chcemy kupić z danej kwoty
przeznaczonej na inwestycje złota, a ile akcji.

Często ludzie próbują prognozować co stanie się w przyszłości. Jeżeli prognoza
się nie sprawdzi i stracą piniądze to próbują sobie to tłumaczyć, racjonalizować
(np. ja tak mam), częste tłumaczenia (uważam, że to ciekawe):
1. "Gdyby tylko..." - gdyby tylko bank centralny nie zdecydował się na dodruk
pieniądza, moja prognoza świetnie by się sprawdziła.
2. "Ceteris paribus" - wszystko inne takie samo. Gdyby inne okoliczności się nie
zmieniły to moja prognoza byłaby celna.
3. "Prawie się sprawdziło" - wprawdzie wyniki były inne od moich prognoz, ale
nie odbiegały aż tak od moich wyliczeń.
4. "Jeszcze się nie sprawdziło" - owszem, moja prognoza się nie sprawdziła, ale
dajmy sobie trochę więcej czasu.
5. "To tylko prognoza" - owszem w tym konkretnym przypadku moje przewidywania
się nie sprawdziły, ale moje inne prognozy są trafne.

# 4. System podatkowy <a name="4"></a>
## 4.1. Podatek dochodowy od osób prawnych (CIT)
**CIT** (Korporacyjny podatek dochodowy) - podatek płacony przez osoby
prawne, takie jak spółki, od osiąganych przez nie dochodów. Standardowa stawka
CIT wynosi 19%, a dla małych podatników oraz nowych firm może wynosić 9%. <br/>
Generalnie jak patrze to CIT w różnych krajach europejskich jest dużo wyższy niż
w Polsce:

![Image](https://github.com/user-attachments/assets/23b79195-ee98-42c5-95b4-9dc9afdbd42c)

## 4.2. Podatek Belki
**Podatek Belki** - potoczna nazwa dla podatku od zysków kapitałowych, który
wynosi 19%. Jest on pobierany od zysków uzyskanych z inwestycji, takich jak
odsetki od lokat bankowych, zyski ze sprzedaży akcji czy funduszy
inwestycyjnych. Podatek ten jest pobierany u źródła, co oznacza, że banki i
instytucje finansowe odprowadzają go bezpośrednio od zysków przed ich wypłatą.

Jeżeli inflacja wynosi 2.5% to wydaje się, że lokata na 2.5% jest dobrym
pomysłem, niestety są podatki od zysków, np. podatek belki. Aby obliczyć kiedy
opłacalność danego oprocentowania lokaty przy inflacji należy wyliczyć to wg
wzoru: <br/>
`wymagane oprocentowanie = stopa inflacji / (1 - stawka podatku)` <br/>
Dla oprocentowania lokaty 2.5% i podatku belki 19%: <br/>
X = 0.025/(1 - 0.19) = 0.025/0.81 = 0.03086 = 3.086%

Zależność opłacalności minimalnego oprocentowania lokaty od inflacji:

![Image](https://github.com/user-attachments/assets/b3d796a3-dbd4-481f-894d-c5cca8b3dec1)

## 4.3. Inne podatki związane z inwestowaniem
## 4.4. Wpływ podatków na inwestycje

# 5. Akcje i spółki <a name="5"></a>
## 5.1. Spółka akcyjna
**Spółka akcyjna** (ang. *joint-stock company*) - w skrócie SA lub S.A. to forma
w gospodarce wolnorynkowej przedsiębiorstwa, w której kapitał zakładowy jest
podzielony na akcje. Akcjonariusze, którzy posiadają te akcje, są
współwłaścicielami spółki, ale ich odpowiedzialność za zobowiązania spółki jest
ograniczona do wysokości wniesionych wkładów. W Polsce spółki akcyjne działają
obecnie na podstawie Kodeksu spółek handlowych. Cechy spółki akcyjnej:
- Kapitał zakładowy - spółka akcyjna musi posiadać określony kapitał zakładowy,
który jest zawsze podzielony na akcje. Wysokość kapitału zakładowego różni się
w zależności od kraju. W polsce to 5000 pln. Generalnie właściciel spółki może
być właścicielem całego kapitału zakładowego (częste jest to w małych spółkach
akcyjnych).
- Akcje reprezentują udział w kapitale spółki. Mogą być one sprzedawane i
kupowane na rynku, co umożliwia pozyskiwanie kapitału od inwestorów.
- Ograniczona odpowiedzialność - akcjonariusze odpowiadają za zobowiązania
spółki tylko do wysokości wniesionych wkładów, co oznacza, że ich osobisty
majątek jest chroniony przed roszczeniami wierzycieli spółki.
- Zarządzanie - spółka zarządzana jest przez zarząd, który podejmuje decyzje
operacyjne, oraz radę nadzorczą, która kontroluje działalność zarządu.
- Publiczność- mogą być publiczne (notowane na giełdzie) lub prywatne. Spółki
publiczne mają obowiązek ujawniania informacji finansowych i operacyjnych, co
zwiększa przejrzystość dla inwestorów.
- Dywidendy - spółka akcyjna może wypłacać dywidendy akcjonariuszom z zysków, co
stanowi dla nich źródło dochodu.

## 5.2. Spółka z ograniczoną odpowiedzialnością (sp. z o.o.)
**Spółka z ograniczoną odpowiedzialnością** (ang. *private limited company*) -
sp. z o.o. to forma prawna przedsiębiorstwa utworzonego przez jedną lub więcej
osób, zwanych wspólnikami, które odpowiadają za zobowiązania przedsiębiorstwa w
ograniczonym zakresie. Spółka z o.o. jest często wybierana przez małe i średnie
przedsiębiorstwa ze względu na ograniczoną odpowiedzialność oraz możliwość
łatwego zarządzania i organizacji działalności gospodarczej.

## 5.3. Akcje i dywidenda
**Akcje** - papiery wartościowe, które reprezentują udział w kapitale fimry.
Kiedy inwestor kupuje akcje danej firmy, staje się jej współwłaścicielem w
proporcji do liczby posiadanych akcji. Wartość akcji może się zmieniać w
zależności od wielu czynników, takich jak wyniki finansowe spółki, sytuacja na
rynku czy ogólna kondycja gospodarki.

**Akcjonariusz** - osoba lub podmiot, który posiada akcje w spółce akcyjnej.

**Walne zgromadzenie** - formalne spotkanie akcjonariuszy spółki akcyjnej,
podczas którego podejmowane są kluczowe decyzje dotyczące zarządzania spółką.
Walne zgromadzenia mogą być zwyczajne (regularnie odbywające się, zazwyczaj raz
w roku) lub nadzwyczajne (zwoływane w szczególnych okolicznościach, gdy zachodzi
potrzeba podjęcia pilnych decyzji). Uczestnictwo w walnym zgromadzeniu daje
akcjonariuszom możliwość wpływania na kierunek działania spółki oraz ochrony
swoich interesów jako inwestorów.

**Dywidenda** - część zysku przedsiębiorstwa, która jest wypłacana jego
akcjonariuszom. Jest to forma wynagrodzenia dla inwestorów za posiadanie akcji
danej spółki. Dywidendy mogą być wypłacane w gotówce lub w postaci dodatkowych
akcji.

Jest kilka rodzajów akcji:
1. Akcje zwykłe - dają prawo do głosowania na walnych zgromadzeniach
akcjonariuszy oraz prawo do dywidendy, która jest wypłacana z zysku spółki, ale
nie jest gwarantowana.
2. Akcje uprzywilejowane - zwykle nie dają prawa głosu, ale mają pierwszeństwo w
wypłacie dywidend.

Posiadanie akcji wiąże się z wieloma prawami (zwanymi prawami akcjonariusza),
które mogą się różnić w zależności od rodzaju akcji (zwykłe, uprzywilejowane)
oraz przepisów w danym kraju. Generalnie ich zasada polega na tym, aby zapewnić
akcjonariuszom ochronę ich kapitału. Niektóre prawa:
1. Prawo do zysku (dywidendy) - akcjonariusze mają prawo do udziału w zyskach
spółki w formie dywidendy, jeśli spółka zdecyduje się ją wypłacić.
2. Prawo do głosu - akcjonariusze mają prawo do głosowania na walnych
zgromadzeniach, co pozwala im wpływać na decyzje dotyczące zarządzania spółką,
takie jak wybór członków zarządu czy zatwierdzenie sprawozdań finansowych.
3. Prawo do informacji - akcjonariusze mają prawo do uzyskiwania informacji o
działalności spółki, w tym dostęp do sprawozdań finansowych oraz innych
dokumentów korporacyjnych.
4. Prawo do uczestnictwa w walnym zgromadzeniu - akcjonariusze mają prawo
uczestniczyć w walnych zgromadzeniach, gdzie podejmowane są kluczowe decyzje
dotyczące spółki.
5. Prawo do zbycia akcji - akcjonariusze mogą sprzedawać swoje akcje innym
inwestorom, co daje im możliwość realizacji zysku lub ograniczenia strat.
6. Prawo do pierwszeństwa - w przypadku emisji nowych akcji, akcjonariusze mogą
mieć prawo do nabycia nowych akcji w proporcji do posiadanych akcji, co pozwala
im utrzymać swoje procentowe zaangażowanie w spółce.
7. Prawo do ochrony przed nieuczciwymi praktykami - akcjonariusze mają prawo do
ochrony przed działaniami, które mogą być szkodliwe dla ich interesów, takimi
jak nieuczciwe przejęcia czy manipulacje rynkowe.

# 6. Instrumenty finansowe <a name="6"></a>
**Instrument finansowy** - to umowa, która ma wartość finansową. Instrumenty
finansowe można podzielić na różne kategorie, na przykład akcje, obligacje,
konta oszczędnościowe, lokaty czy waluty (waluty mogą być wymieniane na inne
waluty na rynku walutowym). <br/>

## 6.1. Papiery wartościowe
**Papiery wartościowe** - instrumenty finansowe, które mają wartość i mogą być
przedmiotem obrotu na rynku. Papiery wartościowe można podzielić na kilka
głównych kategorii:
- akcje,
- obligacje,
- certyfikaty depozytowe,
- fundusze inwestycyjne,
- opcje i kontrakty terminowe.

### 6.1.1. Obligacje i ich rodzaje
**Obligacja** to jakby umowa, w której pożyczasz pieniądze komuś (np. rządowi
lub firmie), a oni obiecują oddać ci te pieniądze później i płacić ci za to
odsetki. <br/>
Terminologia w odniesieniu do obligacji:
- **Emitent** - to podmiot, który emituje obligacje lub inne papiery wartościowe
w celu pozyskania kapitału.
- **Wartość nominalna** - to kwota, która jest wskazana na obligacji lub innym
instrumencie finansowym, i oznacza, ile pieniędzy zostanie zwrócone inwestorowi
w dniu wykupu. Na przykład, jeśli obligacja ma wartość nominalną 1000 zł, to po
jej wykupie inwestor otrzyma 1000 zł.
- **Nominał** - to kwota, na którą obligacja jest emitowana i która jest
zwracana inwestorowi w momencie wykupu.
- **Kupon** - to odsetki, które emitent obligacji zobowiązuje się wypłacać
inwestorowi w określonych terminach (np. co pół roku lub rocznie). Kupon jest
wyrażany jako procent wartości nominalnej obligacji. Na przykład, jeśli
obligacja ma nominał 1000 zł i kupon wynosi 5%, to inwestor otrzyma 50 zł
rocznie w formie odsetek (5% z 1000 zł).

Możliwe obligacje skarbowe (stan marzec 2024):

![Image](https://github.com/user-attachments/assets/6eed7a14-3883-47cd-b05f-65dfd90deb93)

Jak można je odczytać **skróty obligacji skarbowych**:
1. Rodzaj obligacji: Skrót zaczyna się od liter, które wskazują na typ
obligacji. Na przykład:
- TS – obligacje skarbowe (terminowe),
- WZ – obligacje wieczyste,
- OS – obligacje oszczędnościowe.
2. Termin wykupu: Następnie mogą występować cyfry, które wskazują na rok wykupu
obligacji. Na przykład, jeśli w skrócie pojawia się "2025", oznacza to, że
obligacje te wykupione będą w 2025 roku.
3. Oprocentowanie: Czasami w skrócie mogą być zawarte informacje o
oprocentowaniu, na przykład "3,5%" może oznaczać, że obligacje mają stałe
oprocentowanie na poziomie 3,5%.

Przykład skrótu: TS0425 – oznacza to, że jest to obligacja skarbowa (TS), która
wykupi się w kwietniu 2025 roku. Różnice między TS, WZ i OS dotyczą głównie
terminu wykupu, sposobu oprocentowania oraz grupy docelowej inwestorów.
Obligacje wieczyste to instrument finansowy dość rzadko spotykany.

Można też kupić obligacje innych krajów np. niemieckie. Rodzaje obligacji
niemieckich:
- Bundesanleihen: To długoterminowe obligacje skarbowe emitowane przez rząd
niemiecki. Mają zazwyczaj okres wykupu od 10 do 30 lat i oferują stałe
oprocentowanie.
- Bundesschatzanweisungen: To krótkoterminowe obligacje skarbowe, które mają
okres wykupu od 2 do 5 lat. Oprocentowanie jest ustalane na aukcjach.
- Bonds (Obligacje): Niemcy emitują również obligacje o różnych terminach wykupu
i oprocentowaniu, które są dostępne na rynku wtórnym.

Jak kupić obligacje niemieckie:
- Bezpośrednio przez rząd: Można kupić obligacje niemieckie bezpośrednio na
stronie internetowej Deutsche Finanzagentur, która zarządza emisją obligacji
skarbowych w Niemczech.
- Przez banki i instytucje finansowe: Obligacje niemieckie są również dostępne w
bankach i instytucjach finansowych, które oferują usługi inwestycyjne. Można je
kupić za pośrednictwem konta maklerskiego.
- Na giełdzie: Obligacje niemieckie są notowane na giełdach papierów
wartościowych, co umożliwia ich kupno i sprzedaż na rynku wtórnym.

Są różne **rodzaje obligacji**, różnią się pod względem emitenta, struktury,
ryzyka oraz celu emisji:
1. Obligacje skarbowe
- Emitent: Rząd (np. obligacje skarbowe emitowane przez Ministerstwo Finansów).
- Charakterystyka: Uważane za jedne z najbezpieczniejszych inwestycji, ponieważ
są zabezpieczone przez rząd.
2. Obligacje korporacyjne
- Emitent: Przedsiębiorstwa.
- Charakterystyka: Oferują wyższe oprocentowanie niż obligacje skarbowe, ale
wiążą się z wyższym ryzykiem, ponieważ zależą od kondycji finansowej firmy.
3. Obligacje komunalne
- Emitent: Samorządy lokalne (miasta, gminy).
- Charakterystyka: Służą do finansowania projektów publicznych, takich jak
budowa dróg czy szkół. Często są zwolnione z podatków.
4. Obligacje zerokuponowe
- Emitent: Różni emitenci.
- Charakterystyka: Nie płacą odsetek w trakcie trwania obligacji. Zamiast tego
są sprzedawane po cenie niższej niż wartość nominalna, a zysk inwestora pochodzi
z różnicy między ceną zakupu a wartością nominalną, którą otrzymuje w dniu
wykupu.
5. Obligacje o stałym oprocentowaniu
- Emitent: Różni emitenci.
- Charakterystyka: Oferują stałe oprocentowanie przez cały okres trwania
obligacji, co zapewnia przewidywalny dochód.
6. Obligacje o zmiennym oprocentowaniu
- Emitent: Różni emitenci.
- Charakterystyka: Oprocentowanie jest uzależnione od wskaźników rynkowych
(np. WIBOR, LIBOR) i może się zmieniać w trakcie trwania obligacji.
7. Obligacje konwertowalne
- Emitent: Przedsiębiorstwa.
- Charakterystyka: Dają inwestorowi możliwość konwersji obligacji na akcje
emitenta w określonym czasie i po ustalonej cenie. To łączy cechy obligacji i
akcji.
8. Obligacje zabezpieczone
- Emitent: Różni emitenci.
- Charakterystyka: Zabezpieczone aktywami, co oznacza, że w przypadku
niewypłacalności emitenta, inwestorzy mają prawo do tych aktywów.
9. Obligacje wysokodochodowe (junk bonds)
- Emitent: Przedsiębiorstwa o niskiej wiarygodności kredytowej.
- Charakterystyka: Oferują wysokie oprocentowanie, ale wiążą się z dużym
ryzykiem niewypłacalności.
10. Obligacje inflacyjne
- Emitent: Rząd.
- Charakterystyka: Oprocentowanie jest dostosowywane do wskaźnika inflacji, co
chroni inwestorów przed spadkiem wartości nabywczej ich inwestycji.

Stopy procentowe odgrywają kluczową rolę w cenach obligacji. Oto jak to działa:
1. Ustalanie stopy kuponowej: Kiedy obligacja jest emitowana, ustalana jest
stopa kuponowa, która określa, ile odsetek inwestorzy otrzymają w zamian za
pożyczkę. Na przykład, jeśli obligacja ma wartość nominalną 1000 zł i stopę
kuponową 5%, inwestorzy otrzymają 50 zł rocznie w postaci odsetek.
2. Wzrost stóp procentowych: Jeśli stopy procentowe na rynku wzrosną po emisji
obligacji, nowe obligacje będą emitowane z wyższymi stopami kuponowymi. W
rezultacie starsze obligacje z niższymi stopami kuponowymi stają się mniej
atrakcyjne. Inwestorzy będą skłonni płacić mniej za te obligacje, co prowadzi do
spadku ich ceny.
3. Spadek stóp procentowych: Jeśli stopy procentowe spadną, nowe obligacje będą
emitowane z niższymi stopami kuponowymi. W takim przypadku starsze obligacje z
wyższymi stopami kuponowymi stają się bardziej atrakcyjne, co może prowadzić do
wzrostu ich ceny.
4. Związek między stopą procentową a rentownością obligacji: Rentowność
obligacji to wskaźnik, który pokazuje, ile inwestorzy mogą zarobić na obligacji
w stosunku do jej ceny. Kiedy cena obligacji rośnie, jej rentowność spada, i
odwrotnie.
5. Decyzje inwestycyjne: Inwestorzy podejmują decyzje o zakupie obligacji na
podstawie oczekiwań dotyczących przyszłych stóp procentowych. Jeśli inwestorzy
przewidują, że stopy procentowe wzrosną, mogą unikać zakupu obligacji o stałej
stopie kuponowej, ponieważ ich wartość może spaść. Z kolei, jeśli przewidują
spadek stóp procentowych, mogą być bardziej skłonni do zakupu obligacji,
ponieważ ich wartość może wzrosnąć.

## 6.2. Instrumenty pochodne
## 6.3.  Lokaty i konta oszczędnościowe
**Konto oszczędnościowe** - rachunek bankowy, który pozwala na gromadzenie
oszczędności, z możliwością dokonywania wpłat i wypłat w dowolnym momencie.
Oprocentowanie kont oszczędnościowych jest zazwyczaj niższe niż w przypadku
lokat, ale może być zmienne i dostosowywane przez bank.

**Lokata** - konto, na którym deponuje się określoną kwotę pieniędzy na ustalony
czas (np. 3 miesiące, 6 miesięcy, 1 rok) w zamian za wyższe oprocentowanie.

Lokata i konto oszczędnościowe opodatkowane jest podatkiem belki 19% od zysków.

Jak obliczyć zysk z lokaty? <br/>
Należy pomnożyć kwotę lokaty przez stawkę oprocentowania i liczbę dni trwania
lokaty, a następnie wynik tego działania podzielić przez 365 dni. W kolejnym
kroku kwotę odsetek pomniejszamy o 19% podatek od zysków kapitałowych.
Przykład: <br/>
Kapitał początkowy: 10 000 zł <br/>
Oprocentowanie: 5% w skali roku <br/>
Czas trwania lokaty: 6 miesięcy <br/>
Najpierw obliczamy odsetki: <br/>
10 000 zł x 5% = 500 zł (za cały rok)

Ponieważ lokata trwa 6 miesięcy, czyli połowę roku, to zysk wynosi: <br/>
500 zł / 2 = 250 zł

Teraz odejmujemy podatek (19%): <br/>
250 zł x 19% = 47,50zł

Czyli zysk wynosi: <br/>
250 zł – 47,50 zł = 202,50 zł

## 6.4. Złoto i srebro

# 7. Giełda i inwestowanie <a name="7"></a>
## 7.1. Giełda i jej funkcje
**Giełda** - miejsce, gdzie w ustalonym czasie dokonywane są transakcje
kupna/sprzedaży określonych instrumentów (np. samochodów czy owoców). Transakcje
na giełdach zawierane są zgodnie z obowiązującym regulaminem, między członkami
giełdy. Do najważniejszych giełd na świecie zalicza się:
TODO: wymienic i opisac

## 7.2. Indeksy giełdowe
**Indeks giełdowy** - wskaźnik, który mierzy wartość grupy akcji notowanych na
giełdzie. Indeksy giełdowe są używane do oceny ogólnej kondycji rynku lub
konkretnego segmentu rynku. Składa się z wybranych akcji, które reprezentują
określoną grupę firm, na przykład największe firmy w danym kraju, firmy z
określonego sektora (np. technologie, zdrowie). Wartość indeksu jest obliczana
na podstawie cen akcji wchodzących w jego skład. Istnieją różne metody
obliczania indeksów, w tym:
- Indeks ważony kapitalizacją - wartość indeksu jest obliczana na podstawie
kapitalizacji rynkowej firm, co oznacza, że większe firmy mają większy wpływ na
wartość indeksu.
- Indeks ważony ceną - wartość indeksu jest obliczana na podstawie cen akcji, co
oznacza, że droższe akcje mają większy wpływ na wartość indeksu.

TODO: wczesniej wymienic i opisac gieldy, a tutaj opisac ich indeksy.
Do najważniejszych giełd na świecie zalicza się:
1. NYSE, Nowy Jork - New York Stock Exchange, największa giełda papierów
wartościowych na świecie (jest na Wall Street). Głównie notuje większe, bardziej
ustabilizowane firmy, często z długą historią działalności. Notowane są różne
indeksy, ale do najpopularniejszych należą:
- Dow Jones Industrial Average (DJIA) - składa się z 30 dużych, amerykańskich
firm, które są reprezentatywne dla różnych sektorów gospodarki. Indeks jest
ważony ceną, co oznacza, że droższe akcje mają większy wpływ na jego wartość.
Został stworzony przez Charlesa Dowa i statystyka Edwarda Jonesa w 1885 roku.
Wykres DJIA:

![Image](https://github.com/user-attachments/assets/44bd13b6-2f87-43ee-aeba-abd302b71e68)

- S&P 500 - Standard & Poor’s 500, w jego skład którego wchodzi 500
przedsiębiorstw o największej kapitalizacji z giełdy NYSE oraz NASDAQ. S&P 500
wchodzi w skład szerszego indeksu – S&P 1500 oraz S&P Global 1200. Indeks jest
ważony kapitalizacją rynkową, co oznacza, że większe firmy mają większy wpływ na
jego wartość. Porównanie S&P 500 oraz DJIA na przestrzeni ostatnich 5 lat, jak
widać S&P 500 bardziej urósł:

![Image](https://github.com/user-attachments/assets/5b8796f2-95cc-4f6f-9cd0-23d10b87bb91)

- NYSE Composite Index - Indeks ten obejmuje wszystkie akcje notowane na NYSE,
co czyni go szerokim wskaźnikiem wydajności rynku. Jest ważony kapitalizacją
rynkową.
- Russell 2000 - w skład tego indeksu wchodzi około 2000 amerykańskich
przedsiębiorstw o najmniejszej kapitalizacji spośród spółek będących częścią
indeksu Russell 3000 (Russell 3000 mierzy wydajność 3000 największych
amerykańskich spółek notowanych na giełdach. Jest używany jako wskaźnik ogólnej
kondycji rynku akcji). Porównanie S&P 500 oraz Russel 2000:

![Image](https://github.com/user-attachments/assets/cb500d70-792f-4d67-aa5a-481ba0420184)

2. NASDAQ, Nowy Jork - National Association of Securities Dealers Automated
Quotations (pol. *notowania*). Jest to giełda elektroniczna, która nie ma
fizycznego parkietu (jak np NYSE). Wszystkie transakcje odbywają się za
pośrednictwem systemu komputerowego. Jest znana z notowania firm
technologicznych i innowacyjnych, w tym wielu startupów i spółek z sektora IT.
Notowane są różne indeksy, ale do najpopularniejszych należą:
- NASDAQ-100 - obejmuje 100 największych spółek notowanych na NASDAQ (np.
Google/Alphabet, Amazon, Microsoft).
- NASDAQ Composite - obejmuje wszystkie spółki notowane na NASDAQ.
- NASDAQ Biotechnology Index (NBI) - skupia się na spółkach z sektora
biotechnologii.
- NASDAQ Financial-100 -  obejmuje 100 największych firm finansowych notowanych
na NASDAQ, w tym banki, firmy ubezpieczeniowe i inne instytucje finansowe.
3. Tokyo Stock Exchange, Tokio,
4. London Stock Exchange, Londyn - Notowane są tam różne indeksy, ale do
najpopularniejszych należą:
- FTSE 100 - indeks 100 największych spółek notowanych na LSE według
kapitalizacji rynkowej.
- FTSE 250 - obejmuje 250 największych spółek, które nie są wchodzące w skład
FTSE 100.
- FTSE All-Share - obejmuje wszystkie spółki notowane na LSE.
5. Euronext (Europe), Paryż, Amsterdam, Bruksela, Lizbona, Dublin, Oslo,
Mediolan - giełda, która powstała w 2000 roku z kilku innych. Jest to jedna z
największych giełd w Europie. Notowane są tam różne indeksy, ale do
najpopularniejszych należą:
- Euronext 100 - indeks składający się z 100 największych spółek notowanych na
Euronext, które są wybrane na podstawie kapitalizacji rynkowej.
- AEX (Amsterdam Exchange Index) - indeks 25 największych spółek notowanych na
giełdzie w Amsterdamie. Jest to jeden z najważniejszych indeksów w Holandii.
- BEL 20 - indeks 20 największych spółek notowanych na giełdzie w Brukseli.
- CAC 40 - indeks 40 największych spółek notowanych na giełdzie w Paryżu.
- PSI 20 - indeks 20 największych spółek notowanych na giełdzie w Lizbonie.
- ISEQ 20 - indeks 20 największych spółek notowanych na giełdzie w Dublinie.
6. Hong Kong Stock Exchange, Hongkong.
7. Shanghai Stock Exchange, Szanghaj.
8. Toronto Stock Exchange, Toronto.
9. Deutsche Börse, Frankfurt.
10. SIX Swiss Exchange, Zurych.
11. Giełda Papierów Wartościowych w Warszawie (GPW) - największa giełda papierów
wartościowych w Polsce. Kluczowe indeksy:
- WIG (Warszawski Indeks Giełdowy) - jest to główny indeks giełdowy, który
obejmuje wszystkie spółki notowane na GPW. WIG jest indeksem ważonym
kapitalizacją rynkową. Ostatnie 5 lat na WIG:

![Image](https://github.com/user-attachments/assets/217bb619-6a5c-40af-8053-f2b153463ddf)

- WIG20 - indeks 20 największych i najbardziej płynnych spółek notowanych na
GPW. Ostatnie 5 lat na WIG20:

![Image](https://github.com/user-attachments/assets/cf33b001-1c03-4af8-bbb4-acc2dbc143ab)

- WIG-CEE - obejmuje spółki z regionu Europy Środkowo-Wschodniej, notowane na
GPW oraz innych giełdach w tym regionie.

Akcje rynków rozwiniętych to papiery wartościowe emitowane przez spółki, które
są notowane na giełdach w krajach o rozwiniętej gospodarce. Przykłady rynków
rozwiniętych:
- USA
- Kanada
- Japonia
- Wielka Brytania
- Niemcy
- Francja

Akcje rynków wschodzących to papiery wartościowe emitowane przez spółki notowane
na giełdach w krajach, które są w fazie rozwoju gospodarczego. Rynki te
charakteryzują się wyższym potencjałem wzrostu, ale także większym ryzykiem w
porównaniu do rynków rozwiniętych. Przykłady rynków wschodzących:
- Chiny
- Indie
- Brazylia
- Turcja
- Meksyk
- RPA

## 7.3. Kapitalizacja rynkowa
**Kapitalizacja rynkowa** - wartość rynkowa wszystkich akcji danej spółki,
obliczana jako iloczyn liczby akcji w obiegu i ceny jednej akcji. Jest to
wskaźnik, który pomaga ocenić wielkość i wartość firmy na rynku. Czyli oblicza
się to według wzoru: Kapitalizacja rynkowa = Liczba akcji w obiegu ×
Cena jednej akcji.

## 7.4. WIBOR i EURIBOR
**WIBOR** - Warsaw Interbank Offered Rate, to stopa procentowa, po jakiej banki
w Polsce są skłonne pożyczać sobie nawzajem pieniądze na różnych okresach (np.
1 tydzień, 1 miesiąc, 3 miesiące, 6 miesięcy, 1 rok). Pomaga ustalać
oprocentowanie pożyczek i inwestycji, jest często używany jako punkt odniesienia
do ustalania oprocentowania kredytów i lokat w polskich bankach. Na przykład,
kredyty hipoteczne mogą być ustalane na podstawie WIBOR + marża banku. WIBOR i
stopa procentowa to nie to samo. WIBOR jest specyficznym rodzajem stopy
procentowej, która dotyczy rynku międzybankowego w Polsce. Stopa procentowa to
szerszy termin, bardziej ogólny. <br/>
**EURIBOR** - Euro Interbank Offered Rate, referencyjna wysokość oprocentowania
depozytów i kredytów na rynku międzybankowym strefy euro. Stawki EURIBOR
wyznaczane są dla pożyczek na następujące okresy: 1 i 2 tygodnie, 1, 2, 3, 6, 9
miesięcy i 1 rok. O jego wartości oparte jest oprocentowanie wielu kredytów i
depozytów w euro, a także stanowi on wartość referencyjną dla wielu transakcji
pochodnych.

# 8. Psychologia inwestowania <a name="8"></a>
## 8.1. Inwestowanie i psychologia
**Heurystyka** - w logice jest to umiejętność wykrywania nowych faktów oraz
znajdowania związków między faktami, zwłaszcza z wykorzystaniem hipotez. Na
podstawie istniejącej wiedzy stawia się hipotezy, których nie trzeba udowadniać.

**Heurystyka** - w informatycje jest to metoda znajdowania rozwiązań, dla której nie
ma gwarancji znalezienia rozwiązania optymalnego, a często nawet prawidłowego.
Rozwiązań tych używa się np. wtedy, gdy pełny algorytm jest z przyczyn
technicznych zbyt kosztowny lub gdy jest nieznany (np. przy przewidywaniu pogody
lub przy wykrywaniu szkodliwego oprogramowania w systemach komputerowych).
Metoda służy także do znajdowania rozwiązań przybliżonych

**Ekonomia behawioralna** - dziedzina nauki, która łączy elementy ekonomii i
psychologii, badając, jak czynniki psychologiczne, emocjonalne i społeczne
wpływają na decyzje ekonomiczne ludzi. W przeciwieństwie do tradycyjnej
ekonomii, która zakłada, że ludzie są racjonalnymi decydentami, ekonomiści
behawioralni uznają, że ludzie często podejmują decyzje w sposób irracjonalny,
kierując się emocjami, uprzedzeniami i ograniczeniami poznawczymi.

**Teoria racjonalnego wyboru** - teoria badająca i modelująca zachowania
społeczne i ekonomiczne. Zakłada, że ludzie podejmują decyzje w sposób
racjonalny, dążąc do maksymalizacji swoich korzyści i minimalizacji kosztów.
Zgodnie z tą teorią, jednostki analizują dostępne opcje, oceniają ich
potencjalne zyski i straty, a następnie wybierają tę, która przyniesie im
największą wartość lub satysfakcję.

Lubimy myśleć o sobie, że działamy logicznie, a nasze przekonania są racjonalne,
cechy racjonalnego myślenia:
- jest oparte na faktach,
- jest wolne od stereotypów,
- jest nieskażone silnymi emocjami.

## 8.2. Skłonności i błędy w inwestowaniu
Gdybyśmy mieli podajmować każdą decyzję po dogłębnej analizie to bylibyśmy
zmęczeni i pewnie nie robili nic innego tylko myśleli. Z tego powodu stosujemy
skróty myślowe - szybko formułowane opinie zwane heurystykami. Często jest to
bardzo przydatne, ale może powodować również płapki, w które można wpaść.
Przykłady takich płapek:
1. **Efekt myślenia wstecznego** (ang. *hindsight bias*) - polega na przekonaniu
że można było przewidzieć bieg wypadków. Czasem może się wydawać, że skoro
potrafimy analizować przeszłość, to równie trafnie potrafimy przewidzieć
przyszłość. Dobrym sposobem, aby zminimalizować efekt myślenia wstecznego jest
prowadzenie dziennika, w którym notujemy, co naszym zdaniem się wydarzy i
dlaczego. Następnie kiedy minie wystarczająco dużo czasu to weryfukujemy nasze
przewidywania.
2. **Efekt dostępności** (ang. *availability bias*) - im łatwiejszy dostęp w
naszej pamięci do jakiegoś zdarzenia tym bardziej wydaje nam się wystąpienie
tego zdarzenia ponownie niż jest w rzeczywistości. Szczególny wpływ mają na to
wydarzenia medialne, np.
- Po informacjach na temat powodzi czy pożarów rośnie liczba sprzedawanych
polis ubezpieczeniowych.
- Doniesienia o wypadkach lotniczych sprawiają, że boimy się latać samolotami,
chociaż jest do dużo bardziej bezpieczniejszy środek transportu niż rower. <br/> <br/>
Wszystko co jest często powtarzane, co jest spektakularne, co przyciąga naszą
uwagę, wydaje nam się bardziej prawdopodobne, niż jest w rzeczywistości. <br/>
Aby zminimalizować efekt dostępności należy na spokojnie weryfikować
wiarygodność źródła oraz zawarte w nich informacje.

3. **Płapka potwierdzenia** (ang. *confirmation bias*) - jest to jedna z
najbardziej niebezpiecznych płapek. Polega na takim interpretowaniu
docierających do nas informacji, aby zgadzały się z zaakceptowanymi już przez
nas teoriami, wierzeniami i przekonanami. Gdy coś czytamy, oglądamy, wolimy
szukać w tym potwierdzenia tego, co już wiemy i w co wierzymy, zamias szukać
ewentualnych niezgodności. To co jest niespójne z naszymi przekonaniami,
wywołuje poczucie dyskomfortu. W zalewie informacji, z którymi mamy do czynienia
jesteśmy w stanie znaleźć potwierdzenie dowolnej tezy, w którą uwierzymy. Naszą 
podatność na płapki myślenia wykorzystują wróżbici i astrolodzy. <br/>
Obrona przed płapką potwierdzenia polega na szukaniu wiarygodnych źródeł oraz
kompetentnych osób formułujących opinie przeciwne do naszej. Następnie trzeba
ocenić jakość i wiarygodność przytaczanych argumentów - i jeżeli są one
merytorycznie właściwe - na nowo przeanalizować własny pomysł. <br/>
Warto szukać odpowiedzi na pytanie **A co, jeśli się mylę?**.

4. **Awersja do strat** (ang. *loss aversion*) - Straty bolą nas bardziej, niż
cieszą zyski tej samej wysokości. W inwestowaniu skłonność do unikaniu strat
przejawia się na różne sposoby:
- lokujemy wszystkie pieniądze wyłącznie w najbardziej bezpieczne aktywa i
lokaty bankowe,
- rozpoczynając inwestycję, deklarujemy gotowość do ponoszenia strat, ale gdy
zaczynamy ich doświadczać, natychmiast uciekamy ze swoimi pieniędzmi,
- analizując swój portfel inwestycyjny, skupiamy się najpierw na tych aktywach,
które przyniosły straty.
5. **Nadmierna pewność własnych umiejętności i wiedzy** (ang. *overconfidence
bias*) - przkonanie, że jesteśmy w czymś lepsi niż w rzeczywistości.
6. **Efekt zakotwiczenia** (ang *anchoring bias*) - polega na tym, że ludzie
polegają na pierwszej informacji, jaką otrzymują (tzw. "kotwicy"), przy
podejmowaniu decyzji lub ocenianiu wartości innych informacji. Nawet jeśli ta
pierwsza informacja jest przypadkowa lub nieistotna, może znacząco wpłynąć na
późniejsze osądy i decyzje. Na przykład, jeśli ktoś usłyszy, że cena produktu
wynosi 100 zł, a następnie zobaczy ten sam produkt w promocji za 80 zł, może
ocenić tę promocję jako bardzo korzystną, ponieważ jego ocena jest
"zakotwiczona" na pierwotnej cenie 100 zł.
7. **Księgowanie mentalne** (ang. *mental accounting*) - ludzie traktują
pieniądze w różnych "kategoriach", co wpływa na ich decyzje wydatkowe i
oszczędnościowe. Na przykład, osoba może mieć osobne konto na wydatki na
rozrywkę, oszczędności na wakacje i codzienne wydatki. Nawet jeśli całkowita
suma pieniędzy jest taka sama, to sposób, w jaki są one "zaksięgowane" w umyśle,
może wpływać na to, jak są wydawane. Osoba może być skłonna wydać pieniądze z
konta na rozrywkę, nawet jeśli ma trudności finansowe, ponieważ postrzega te
pieniądze jako przeznaczone na przyjemności. Księgowanie mentalne może prowadzić
do irracjonalnych decyzji finansowych, ponieważ ludzie mogą nie brać pod uwagę
całkowitego obrazu swoich finansów.
8. **Efekt utopionych kosztów** (ang. *sunk cost bias*) - polega na tym, że
ludzie kontynuują inwestowanie czasu, pieniędzy lub wysiłku w projekt lub
decyzję, nawet gdy nie przynosi to oczekiwanych korzyści, ponieważ już
zainwestowali w to zasoby. Efekt utopionych kosztów może prowadzić do
podejmowania irracjonalnych decyzji i kontynuowania działań, które są
niekorzystne, co może skutkować dalszymi stratami.
9. **Efekt posiadania** (ang. *endowment effect*) - polega na tym, że ludzie
mają tendencję do wyceniania przedmiotów wyżej, gdy są ich właścicielami, co
może prowadzić do irracjonalnych decyzji dotyczących sprzedaży lub wymiany. Na
przykład, jeśli ktoś otrzyma kubek jako prezent, może ocenić jego wartość na 20
zł, ale gdyby ten sam kubek był wystawiony na sprzedaż, mógłby być skłonny
zapłacić tylko 10 zł za niego. Efekt posiadania może być wynikiem emocjonalnego
przywiązania do przedmiotów, a także zjawiska straty, gdzie utrata czegoś, co
się posiada, jest postrzegana jako bardziej bolesna niż zysk z nabycia czegoś
nowego.
10. **Efekt status quo** (ang *status quo bias*) - pozostawanie przy aktualnym
stanie rzeczy na skutek awersji do strat. Jeżeli obawiamy się, że podjęcie
działania może się wiązać z jakąś stratą, to wolimy tego nie robić.

## 8.3. Ryzyko
Warren Buffet zaproponował dwie reguły:
1. Nie trać pieniędzy.
2. Pamiętaj o zasadzie numer 1.

Nie jest to namowa do unikania ryzyka, ale do próby jego rozproszenia i
ograniczenia w swoim portfelu. Jednak przedtem trzeba je dobrze zrozumieć i
zidentyfikować.

Poniższa tabela pokazuje, jak duże muszą być zyski z inwestycji, aby odrobić
poniesione wcześniej straty:

| Jeżeli stracisz | To musisz odrobić |
|:--:|:--:|
| - 10% | + 11.1% |
| - 20% | + 25% |
| - 30% | + 43% |
| - 40% | + 67% |
| - 50% | + 100% |
| - 66% | + 200% |
| - 90% | + 900% |

Przykład: Początkowy kapitał to 1000, strata to 20%. Wiec kwota po stracie:
1000-1000*0.2 = 800. <br/>
Żeby odrobić stracone 200 to trzeba zarobić 25% z 800, bo 800*0.25 = 200. <br/>
Wzór na procent potrzebny do odrobienia strat:
((kapitał*procent_strat)/(kapitał-kapitał*procent_strat))*100 =
((1000*20%)/(1000-1000*20%))*100 = 25%

Jak widać, występuje tu zależność, którą na co dzień łatwo przeoczyć. **Jeśli
stracimy 50%, to aby wyjść na zero, musimy w kolejnym okresie zarobić aż 100%.**
Dlatego bardzo ważnym ryzykiem w inwestowaniu kapitału jest permanentna strata
kapitału. <br/>
Mimo to trzeba pamiętać, że większa zmienność jest ceną, którą zwykle trzeba
zapłacić za lepsze wyniki w długim okresie. <br/>
Jeżeli bardzo aktywnie podchodzimy do monitorowania wartości swojego portfela,
to znaczy, że coś nie gra. Wystarczy zastanowić się przez chwilę, czy równie
często sprawdzamy cenę domu, który posiadamy. Czy gdyby cena domu spadła o
kilkanaście procent to czy zaczelibyśmy panikować? Raczej nie i o czymś to
świadczy.

Kolejnym błędem, który można popełnić jest skupianie się na inwestycjach o
niskiej zmienności, które kryją w sobie dużo większe ryzyko. Typowym przykładem
są niektóre fundusze obligacji korporacyjnych. Patrząc na niektóre notowania w
krótkim terminie, można zaobserwować rosnącą linię, która prawie nie wykazuje
wahań. Tymczasem niska zmienność nie ma w tej sytuacji nic wspólnego z niskim
ryzykiem. Istnieje coś takiego jak **ryzyko kredytowe**. Polega to na tym, że
emitent obligacji (czyli dłużnik) nie ma pieniędzy, by je odkupić (czyli spłacić
dług). Być może nawet zbankrutuje i wtedy fundusz nigdy nie odzyska
zainwestowanych pieniędzy.

Ważne aby pamiętać, to że zainwestujemy pieniądze w bardziej ryzykowne aktywa,
pod żadnym pozorem nie znaczy, że zarobimy więcej. Fajnie ilustruje to
wykres stworzony przez Howarda Marksa, który jest zależnością między zyskami, a
ryzykiem:

![Image](https://github.com/user-attachments/assets/37e46876-7bf0-408b-a5da-a4da6c8062b7)

Te wybrzuszenia to przekręcone o 90 stopni w lewo rozkłady stóp zwrotu. Widać,
że bardziej ryzykowne aktywa nie gwarantują wyższych stóp zwrotu. To wszystko
można podsumować jako: **Wysokie zyski oznaczają zwykle konieczność podjęcia
wyższego ryzyka, ale wyższe ryzyko wcale nie musi oznaczać wysokich zysków.**

Przed podjęciem inwestycji warto zadać sobie kilka pytań:
- Jaką część majątku stracę, jeśli ta inwestycja nie wypali?
- Jak to wpłynie na mój ogólny poziom życia?
- Na jak długo mogę zamrozić środki w tej inwestycji?
- Jak się będę czuł, jeśli stracę 10/30/50%?
- W jakim jestem nastroju, gdy podejmuję tę decyzję?

Zdolność do podejmowania ryzyka oznacza, że możesz sobie na to ryzyko pozwolić.
Skłonność do podejmowania ryzyka oznacza, że chcesz na to ryzyko sobie pozwolić.
Jeśli zdolność i skłonność podpowiadają różne rzeczy to warto kierować się
zasadą, że o ryzyku powinien decydować element, który jest niższy.

# 9. Statystyka w finansach <a name="9"></a>
**Miara rozkładu** - używana jest do podsumowania zbioru obserwacji, aby
przekazać jak najwięcej informacji w możliwie najprostszy sposób. Odnosi się do
sposobu, w jaki wartości zmiennej losowej są rozłożone w przestrzeni. Miary
rozkładu można podzielić na:
1. Miary położenia rozkładu - służy do określenia, gdzie znajduje się "środek"
rozkładu danych. Pomaga zrozumieć, jakie wartości są typowe, np.:
- średnia arytmetyczna, geometryczna, harmoniczna, kwadratowa,
- mediana,
- kwantyl,
- dominanta.
2. Miary zróżnicowania rozkładu - służy do określenia, jak bardzo wartości w
zbiorze danych różnią się od siebie. Miary te pomagają zrozumieć, jak
rozproszone są dane wokół miar położenia, takich jak średnia czy mediana, np.:
- odchylenie standardowe,
- wariancja,
- średnie odchylenie bezwzględne,
- współczynnik zmienności,
- rozstęp,
- rozstęp ćwiartkowy,
- odchylenie ćwiartkowe.
3. Miary asymetrii rozkładu - opisuje, w jaki sposób wartości w zbiorze danych
są rozłożone wokół średniej. Asymetria odnosi się do tego, czy rozkład jest
symetryczny, czy też ma tendencję do "przechylania się" w jedną stronę. np.:
- współczynnik asymetrii,
- trzeci moment centralny,
- współczynnik skośności,
4. Miary koncentracji rozkładu - służy do oceny, jak bardzo wartości w zbiorze
danych są skoncentrowane wokół pewnych punktów, takich jak średnia lub mediana.
Miary te pomagają zrozumieć, w jakim stopniu dane są skupione w określonym
obszarze, np.:
- kurtoza,
- współczynnik Giniego.


#### Średnia arytmetyczna, geometryczna, harmoniczna, kwadratowa
Średnia arytmetyczna – suma liczb podzielona przez ich liczbę. Używa się jej,
gdy wszystkie wartości mają równą wagę. Na przykład do obliczania średniej ocen
ucznia czy średniego wynagrodzenia w firmie.

Średnia geometryczna - pierwiastek n-tego stopnia z iloczynu n wartości. Używana
do danych, które mają charakter proporcjonalny. Jest przydatna w przypadku
danych procentowych, o rozkładzie logarytmicznym, analizie średniego wzrostu
inwestycji czy średniej stopy zwrotu z inwestycji.

Średnia harmoniczna - odwrotność średniej arytmetycznej odwrotności wartości.
Stosowana w sytuacjach, gdy interesuje nas średnia z wartości odwrotności, na
przykład obliczanie średniej prędkości, gdy mamy różne odcinki drogi pokonywane
z różnymi prędkościami.

Średnia kwadratowa - pierwiastek kwadratowy z średniej arytmetycznej kwadratów
wartości. Używana w kontekście analizy rozproszenia i odchyleń. Dobra dla
danych, które mogą mieć zarówno wartości dodatnie, jak i ujemne. Na przykład
w kontekście analizy sygnałów, gdzie istotne są odchylenia od  zera - obliczanie
średniej wartości prądu lub napięcia w obwodach elektrycznych.

![Image](https://github.com/user-attachments/assets/dbdaca0c-2aa8-4816-b943-8eb48d319c43)


#### Mediana
Mediana - to wartość, która dzieli zbiór danych na dwie równe części. Oznacza
to, że połowa wartości jest mniejsza od mediany, a połowa jest większa. Mediana
jest mniej wrażliwa na wartości odstające niż średnia arytmetyczna. Aby znaleźć
medianę należy posortować wszystkie liczby w kolejności od najmniejszej do
największej i wyznaczyć wartość, która znajduje się dokładnie w środku.


#### Kwantyl
Kwantyl - dostarcza informacji o tym, jak dane są rozłożone i gdzie znajdują się
ich centralne tendencje. Chodzi o to, że kwantyl to mediana dla równych zakresów
pewnego zbioru wartości. Czyli dzielimy zbiór wartości i dla każdego zbioru
osobno liczymy medianę. Inaczje jak to działa... Sortujemy wszystkie liczby od
najmniejszej do największej. Następnie dzielimy zbiór danych na równe części,
najpopularniejsze podziały to:
- kwartyla - dzieli zbiór danych na cztery równe części,
- decyle - dzieli zbiór danych na dziesięć równych części,
- percentyle - dzielą zbiór danych na 100 równych części.
Później liczymy medianę dla każdego zbioru.

![Image](https://github.com/user-attachments/assets/7d13a426-7de9-4471-8005-247db2263fd1)


#### Dominanta
Dominanta - inaczej moda, wskazuje na wartość, która występuje najczęściej w
danym zbiorze danych. Dominantą może być więcej niż jedna wartość lub może nie
być jej w ogóle.


#### Wariancja
Wariancja - opisuje, jak bardzo wartości w zbiorze danych różnią się od średniej
arytmetycznej tego zbioru. Jest to kwadrat odchylenia standardowego. Pozwala
zrozumieć, jak bardzo dane są rozproszone wokół średniej. Wysoka wariancja
oznacza, że wartości są bardziej rozproszone, podczas gdy niska wariancja
wskazuje, że wartości są bardziej zbliżone do średniej. Wariancja może być
trudniejsza do interpretacji, ponieważ jest wyrażona w jednostkach kwadratowych,
dlatego lepiej stosować ochylenie standardowe.


#### Odchylenie standardowe
Odchylenie standardowe - wskazuje jak szeroko wartości jakiejś wielkości (na
przykład wieku, inflacji, kursu walutowego) są rozrzucone wokół jej średniej. Im
mniejsza wartość odchylenia tym obserwacje są bardziej skupione wokół średniej.
Odchylenie standardowe jest pierwiastkiem kwadratowym z wariancji, mierzy to
samo, co wariancja, ale wyrażone jest w tych samych jednostkach, co dane, co
czyni je bardziej intuicyjnym.

![Image](https://github.com/user-attachments/assets/e0d719fb-6a53-4ecd-8cd4-8c9b59724e22)


#### Współczynnik zmienności
Współczynnik zmienności - wyraża stosunek odchylenia standardowego do średniej
arytmetycznej. Jest używany do oceny rozproszenia danych w stosunku do ich
średniej, co pozwala na porównanie zmienności różnych zbiorów danych, nawet
jeśli mają różne jednostki lub różne średnie. Współczynnik zmienności jest
wyrażany w procentach.

![Image](https://github.com/user-attachments/assets/113db493-f551-4bf3-ad25-bc5dbb847174)


#### Współczynnik asymetrii
Współczynnik asymetrii - inaczje współczynnik skośności. Mierzy, w jakim stopniu
rozkład danych jest asymetryczny w stosunku do średniej. Może przyjmować różne
wartości:
- skośność równa 0 - rozkład jest symetryczny (np. rozkład normalny),
- skośność dodatnia -rozkład jest przesunięty w prawo, co oznacza, że ogon
rozkładu jest dłuższy po stronie wyższych wartości,
- skośność ujemna - rozkład jest przesunięty w lewo, co oznacza, że ogon
rozkładu jest dłuższy po stronie niższych wartości.


![Image](https://github.com/user-attachments/assets/31ea51d5-e97f-4ed4-a3eb-15cfa7a8ac30)


#### Kurtoza
Kurtoza - opisuje kształt rozkładu danych, a szczególnie jego "spiczastość" lub
"płaskość" w porównaniu do rozkładu normalnego.

![Image](https://github.com/user-attachments/assets/3219ab74-7e47-4154-9043-4278cb6c307f)


#### Rozkład normalny
Rozkład normalny (inaczej nazywany rozkładem Gaussa) - jest to rozkład
prawdopodobieństwa. Wykres funkcji tego rozkładu jest krzywą w kształcie dzwonu
(tak zwaną krzywą dzwonową).

![Image](https://github.com/user-attachments/assets/5d94fd72-e42f-433d-899a-708b4481956b)

Przyczyną jego znaczenia jest częstość występowania w naturze. Jeśli jakaś
wielkość jest sumą lub średnią bardzo wielu losowych czynników, to niezależnie
od rozkładu każdego z tych czynników całościowy rozkład będzie zbliżony do
normalnego. Parametry rozkładu normalnego:
- średnia (μ) - określa położenie środka rozkładu. To punkt, w którym krzywa
osiąga swój maksymalny poziom,
- odchylenie standardowe (σ) - określa rozproszenie danych wokół średniej. Im
większe odchylenie standardowe, tym szersza i bardziej płaska jest krzywa.
Informuje nas, jak daleko wartości danego zjadwiska odchylają się od średniej,
- wariancja (σ^2)
- skośność,
- kurtoza.

Cechy rozkładu normalnego:
- idealnie symetryczny kształt dzwonu,
- średnia i mediana są sobie równe; obie miary zlokalizowane są w środku
rozkładu, czyli wartość średnia leży idealnie po środku,
- +- 68% danych znajduje się w przedziale do ‍1 odchylenia standardowego od
średniej. Innymi słowy 68% wszsytkich obserwacji leży w odległóści nie większej
niż jedno odchylenie standardowe od średniej (w prawo lub lewo),
- +- 95% danych znajduje się w przedziale do ‍2 odchyleń standardowych od
średniej,
- +- 99,7% danych znajduje się w przedziale do ‍3 odchyleń standardowych od
średniej.

![Image](https://github.com/user-attachments/assets/58d830a5-2c74-484d-ac24-f96559560db4)

Przykłady rozkładu normalnego:
- Inteligencja mierzona testami inteligencji uważana jest za zmienną o
rozkładzie normalnym,
- Wzrost człowieka może być uznany w przybliżeniu za zmienną o rozkładzie
normalnym.

Jak odchylenie standardowe ma się od inwestycji? Przeanalizujmy taki przykład: <br/>
*Średnia roczna stopa zwrotu z rynku akcji wyniosła 10% z odchyleniem
standardowym 15%.* <br/>
Iterpretacja:
- 68% rocznych stóp zwrotu znalazło się w przedziale od -5% do +25% (czyli
średnia 10% minus jedno odchylenie standardowe 15% oraz średnia 10% plus
jedno odchylenie standardowe 15%).
- 95% rocznych stóp zwrotu znalazło się w przedziale od -20% do +40% (czyli
średnia plus/minus dwa odchylenia standardowe),
- 99% rocznych stóp zwrotu znalazło się w przedziale od -35% do +55% (czyli
średnia plus/minus trzy odchylenia standardowe).

Dzięki tym informacjom można oszacować, że prawdopodobieństwo straty
przekraczającej 20% jest nie większe niż 2.5%. Fajnie to obrazuje poniższy
wykres:

![Image](https://github.com/user-attachments/assets/74467474-a2ed-4d8b-a4ea-3b831678288b)


#### Rozkład nienormalny
Należy pamiętać, że rozkład normalny jest dużym uproszczeniem. W rzeczywistości
mogą pojawiać się rzadko wartości ekstremalne, które dalekie są od średniej.
Przykładem mogą być stopy zwrotu z różnych aktywów, ich rozkłady normalne
często mają "grube ogony" (ang. *fat tails*) lub/oraz długie ogony (ang. *long
tails*). Poniżej jest przykład (aby zobrazować o co chodzi) z ogonem w prawą
stronę:

![Image](https://github.com/user-attachments/assets/7fee7a94-5373-4d61-804e-89c30132c306)

Grube ogony mówią, że prawdopodobieństwo wystąpienia wartości ekstremalnych
(czyli wartości znacznie oddalonych od średniej) jest wyższe niż to, co
przewiduje klasyczny rozkład normalny. Poniżej zobrazowanie o co chodzi:

![Image](https://github.com/user-attachments/assets/c002ffc5-9457-4397-a21d-9e843f8e5008)

Ogony w lewą stronę również występują, w kontekscie stóp zwrotu oznaczają one
straty (bo są z wartościami minus):

![Image](https://github.com/user-attachments/assets/d9c78338-5d2a-406c-a07e-8347bb632c2c)

Odnośnie straty/zysku można to interpretować w taki sposób, że realne ryzyko
wystąpienia jakiegoś zjawiska jest znacznie wyższe, niż wynikało by to z
rozkładu normalnego. <br/>
Poza grubymi ogonami występują jeszcze długie ogony (ang. *long tails*), które
teoretycznie rozciągają się w nieskończoność, ale prawdopodobieństwo wystąpienia
wartości ekstremalnych maleje w sposób wykładniczy. W praktyce, "długi ogon"
odnosi się do sytuacji, w której ogony rozkładu są dłuższe niż w standardowym
rozkładzie normalnym, co oznacza, że wartości dalekie od średniej, czyli
występują z mniejszą częstotliwością, ale nadal występują... Przykład:

![Image](https://github.com/user-attachments/assets/e8e82b8d-7d96-428e-b31e-46bc149f3ac9)

## 9.1. Rola statystyki w analizie finansowej
## 9.2. Narzędzia statystyczne w inwestowaniu

# 10. Poduszka finansowa <a name="10"></a>
Jej założeniem (według autora) jest łatwy i szybki dostęp do pieniędzy w niej
zgromadzonych. Nie powinno to przkraczać kilku dni. Minimalne pieniądze w niej
zgromadzone powinny być sumą naszych półrocznych wydatków. Więc jeżeli wydajemy
przez miesiąc średnio 4800 pln to poduszka finansowa powinna wynosić 4800*6 =
28800 pln. Jej wielkość oczywiście może odbiegać od tego, to jest tylko
sugestia, ale przyjmuje się że pół pieniędzy na pół roku to dobra praktyka. <br/>
Skład finansowej poduszki bezpieczeństwa wg. autora: <br/>
- 25% lokaty/konta oszczędnościowe,
- 75% Detaliczne obligacje indeksowane inflacją.

## 10.1. Znaczenie poduszki finansowej
## 10.2. Jak budować poduszkę finansową
## 10.3. Krótkoterminowy portfel finansowy
## 10.4. Długoterminowy portfel finansowy
Pieniądze tutaj zgromadzone nie muszą być tak łatwo dostępne jak w poduszczce
finansowej. Skład długoterminowego portfela finansowego wg autora: <br/>
- 20% obligacje skarbowe notowane na rynkach,
- 10% złoto inwestycyjne,
- 40% obligacje skarbowe notowane inflacją,
- 30% akcje zagraniczne.

Oczywiście skład naszego portfela może się różnić. Generalnie zasada jest taka,
żebyśmy się za bardzo nie przejmowali co się tam w środku dzieje, dlatego ja
mam więcej złota. Głównie ze względu na obecną sytuację geopolityczną.
